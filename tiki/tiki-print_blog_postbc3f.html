<html>
<!-- Mirrored from yarylo.sytes.net/tiki/tiki-print_blog_post.php?postId=72 by HTTrack Website Copier/3.x [XR&CO'2014], Sun, 18 Jun 2017 02:10:01 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<body>
<div style="margin:40px;">
<h2>Перегляд публікації журналу</h2>
<a class="link" href="tiki-view_blog0877.html?find=&amp;blogId=7&amp;offset=0&amp;sort_mode=created_desc">Повернутись в журнал</a>
<br /><br />
<div class="posthead">
<table ><tr><td align="left">
<span class="posthead">
	Революційна ситуація на морозі<br />
	<small> Posted by dmytro on 03 Dec'04 13:19 JST</small>
</span>
</td></tr></table>
</div>
<div class="postbody">
Як я уявляю сьогоднішню ситуацію.<br />
<br />
Сьогодні тут у нас 3 грудня, там в Україні все ще 2ге. Але і там і там вже існує нова реальність: Путін знову включився в боротьбу за президентське крісло. Звичайно ж не для себе &mdash; для свого васала. Тепер цим васалом вже не буде Янукович. Оскільки і Кучмо і Путьмо вже зрозуміли, що вони дуже несправедливо вважали український народ <b>страшно великими</b> лохами. Якщо деякі з нас і виявилися лохами, то значно меншого масштабу, ніж хотілося Путіну.<br />
<br />
Але тим не менше, така думка не дуже гріє. Оскільки наступний вихід Путіна на політичну сцену України світить нам ще новими поки-що вголос не сказаними проблемами. Про що тільки було оголошено, це те, що Кучмо заручилося підтримкою Путьма в питанні неприйняття переголосування по другому туру, а натомість обоє єдиним фронтом тепер виступають за <b>надзвичайно демократичний хід</b>  &mdash; перевибори, від початку і до кінця.<br />
<br />
<h4 class="showhide_heading" id=""> Переголосування</h4>
<table align="right" width="40%"><tr><td><div class='cbox '><div class='cbox-title'>Відставка</div><div class='cbox-data'>
" Таким чином, президент <b>Кучма не зможе ветувати цю постанову</b>(виділення моє Д.К.), бо згідно зі статтею 115 Конституції України, "прийняття Верховною Радою України резолюції недовіри Кабміну має наслідком відставку Кабінету Міністрів" (Українська Правда за 1 грудня, подібні заяви і в усій іншій пресі того ж дня). Заяви Ющенка цього ж дня &mdash; що діяльність уряду прининена з 12:30

Пройшло три дні. Що діяльність уряду прининена? Можна навіть і не чекати на відповідь.
</div></div></td></tr></table><br />
<br />
Переголосування означає, що будуть приймати участь два кандидати &mdash; Ющенко, Янукович.  Добрі моменти в цьому такі, що влада не може забрати зі сцени повністю скомпроментованого Януковича, і власне через це заводяться всі закулісні ігри Путіна з Кучмою і новими виборами.<br />
<br />
З боку опозиції так само залишається Ющенко. Це добре чи погано? Перша відповідь, звичайно ж, буде  &mdash; добре. Але трохи згодом починають з'являтися деякі сумніви.<br />
<br />
В принципі всі ми чули, що Ющенко оголосив свою заяву про те, що ні в яких переговорах про другі вибори він приймати участі не буде. Добре. Тепер залишилося тільки сподіватися, що, свою цю обіцянку він виконає. І не просто пасивно виконає &mdash; якщо на нього ніхто не буде тиснути, то воно й само якось так там виконається. Потрібно щоб виконання цієї обіцянки вимагало якоїсь діяльності з боку Ющенка. Інакше нас буде чекати така ж ситуація як і з відставкою уряду.<br />
<br />
Якщо все-ж таки Ющенку вдасться втримати свою позицію, то результати перевиборів напевне будуть залежати від швидкості дій опозиції. На сьогодні рейтинги Ющенка досить високі, вони значно зросли за кілька останніх днів і, напевне, ще за інерцією будуть підростати. Але це не буде продовжуватися довго. Нерішучість поведінки Ющенка і його оточення ось-ось почне грати проти нього. І зовсім неважко передбачити, що скоро (можливо навіть за кілька днів) рейтинги Ющенка почнуть падати.<br />
<br />
Це не означає, звичайно, що почнуть у відповідь рости рейтинги Януковича. Він себе вже дуже сильно скомпрометував і. мабуть, тільки "горбатого могила". Але падіння рейтингів Ющенка може призвести до того, що виборці просто не прийдуть переголосування другого туру і навіть до того, що вибори будуть визнані недійсними. Звичайно ж, якщо такий процес почнеться, команда влади використає всі свої сили для того, щоб це підсилити. І буде грати на визнання виборів недійсними. Якщо в попередньому голосуванні вони змушували людей їздити по всій країні автобусами для багаторазового голосування і тим паче, якщо врешті-решт буде підписаний закон про заборону відкріпних талонів, то ніщо не забороняє владі тепер всіма можливими засобами робити так, щоб люди не змогли проголосувати: масова відправка людей у відрядження (будь куди, аби тільки не дати можливості прийти на свою дільницю у день виборів).<br />
<br />
<h4 class="showhide_heading" id="_2"> Другі вибори</h4>
<br />
Якщо Ющенко не дотримається свого слова і все-таки піде на другі вибори, на ньому поставлений хрест. І назавжди. Він вже не політик. Рейтинги Ющенка від постійного здавання позицій будуть знаходитися під землею. І шансів на виграш хоча у першому турі таких виборів не буде абсолютно ніяких. З точки зору опозиції можливо варто було би і взагалі не виставляти Ющенка на других виборах, а замість нього провести людину, яка займає значно радикальніші позиції &mdash; як Тимошенко, або навіть якщо і не радикальні, то послідовні &mdash; Мороз.<br />
<br />
В усякому разі, я сподіваюся що до других виборів все-таки не дойде. А якщо дойде &mdash; це буде кінцевим програшем демократії. Хоча кілька днів тому мені здавалося, що згода на переголосування другого туру було здачею позицій і кроком до програшу Ющенка. Тобто, навіть по собі самому я помічаю, що твердість і радикалізм потихеньку йдуть на спад. І не вбачаю у цьому ніякого доброго знаку.<br />
<br />
<i>Дмитро Ковальов</i><br />
<i>4 грудня 2004</i><br />

<hr/>
<table >
<tr><td>
<small>
Пермалінк: <a class="link" href="tiki-view_blog_poste49d.html?blogId=7&amp;postId=72">tiki-view_blog_post.php?blogId=7&amp;postId=72</a>
</small>
</td></tr></table>
</div>
</div>

</body>

<!-- Mirrored from yarylo.sytes.net/tiki/tiki-print_blog_post.php?postId=72 by HTTrack Website Copier/3.x [XR&CO'2014], Sun, 18 Jun 2017 02:10:01 GMT -->
</html>