<html>
<!-- Mirrored from yarylo.sytes.net/tiki/tiki-print_blog_post.php?postId=123 by HTTrack Website Copier/3.x [XR&CO'2014], Sun, 18 Jun 2017 03:38:01 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<body>
<div style="margin:40px;">
<h2>Перегляд публікації журналу</h2>
<a class="link" href="tiki-view_blogd1be.html?find=&amp;blogId=8&amp;offset=0&amp;sort_mode=created_desc">Повернутись в журнал</a>
<br /><br />
<div class="posthead">
<table ><tr><td align="left">
<span class="posthead">
	Бондаренко заступився за заробітчан<br />
	<small> Posted by dmytro on 22 Feb'06 16:37 JST</small>
</span>
</td></tr></table>
</div>
<div class="postbody">
<div class="titlebar">7:00  21.02.06</div>
<div class="titlebar"> Джерело: сторінка ПРП-ПОРА <a class="wiki external"  href="http://pora.org.ua/content/view/3266/172/" rel="external">http://pora.org.ua/content/view/3266/172/</a><img border="0" class="externallink" src="img/icons/external_link.gif" alt=" (external link)" /> </div>
<h2 class="showhide_heading" id=""> Володимир Бондаренко заступився за українців-заробітчан</h2>
Народний депутат України, заступник Голови партії "Реформи і Порядок" Володимир Бондаренко направив Прем’єр-міністрові України депутатське звернення щодо дотримання українськими податковими органами міжнародних договорів про усунення подвійного оподаткування доходів громадян, які працювали за кордоном.<br />
<br />
“Мова йде про спробу ДПА обкласти прибутковим податком зарплату українців-заробітчан, які  працювали в тих зарубіжних країнах, з якими укладено міжнародні договори про уникнення подвійного оподаткування”, — повідомляє народний депутат.<br />
<br />
Володимир Бондаренко зазначив, що законом “Про податок з доходів фізичних осіб” передбачено зменшення податків в Україні на суму податків, сплачених за її межами. На підставі цього ж Закону податківці вимагають довідку про сплату податків в інших країнах, що суперечить численним міжнародним договорам, які за Конституцією України є частиною національного законодавства. “Якщо такий договір діє (а це: Японія, Швейцарія, ОАЕ, Франція, Німеччина, Канада, Росія тощо), то, незалежно від  отриманого доходу за кордоном, особа cплачує податки тільки в країні роботи. Таким чином, вимагання від трудового мігранта довідки з зазначенням точної цифри заробітної плати та сплаченого податку не має значення, оскільки ці суми не впливають на жодний підрахунок податків в Україні”, — вважає Володимир Бондаренко.<br />
<br />
У зверненні також зазначається, що отримання довідки про сплату податків за кордоном не завжди буває можливим, “оскільки ця процедура ускладнюється термінами її видачі, іноземною мовою, необхідністю легалізації такого документу тощо”. З огляду на це Володимир Бондаренко наголошує, що податківці мають вимагати надання вказаної довідки лише в тому разі, коли доходи були отримані в державах, з якими не укладено міжнародного договору про уникнення подвійного оподаткування.<br />
<br />
Народний депутат звернувся до Прем’єр-міністра з проханням дати доручення Мінфіну, Мінекономіки, МЗС та Мін’юсту запропонувати механізм дотримання зазначених договорів та звернути увагу ДПА на їх виконання. А також посприяти припиненню тиску податківців на українських трудових мігрантів.<br />

<hr/>
<table >
<tr><td>
<small>
Пермалінк: <a class="link" href="tiki-view_blog_posta4ac.html?blogId=8&amp;postId=123">tiki-view_blog_post.php?blogId=8&amp;postId=123</a>
</small>
</td></tr></table>
</div>
</div>

</body>

<!-- Mirrored from yarylo.sytes.net/tiki/tiki-print_blog_post.php?postId=123 by HTTrack Website Copier/3.x [XR&CO'2014], Sun, 18 Jun 2017 03:38:01 GMT -->
</html>