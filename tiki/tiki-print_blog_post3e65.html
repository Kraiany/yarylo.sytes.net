<html>
<!-- Mirrored from yarylo.sytes.net/tiki/tiki-print_blog_post.php?postId=51 by HTTrack Website Copier/3.x [XR&CO'2014], Sun, 18 Jun 2017 02:09:21 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<body>
<div style="margin:40px;">
<h2>Перегляд публікації журналу</h2>
<a class="link" href="tiki-view_blog80f6.html?find=&amp;blogId=4&amp;offset=0&amp;sort_mode=created_desc">Повернутись в журнал</a>
<br /><br />
<div class="posthead">
<table ><tr><td align="left">
<span class="posthead">
	Дещо про вибори<br />
	<small> Posted by dmytro on 15 Aug'04 20:50 JST</small>
</span>
</td></tr></table>
</div>
<div class="postbody">
З Української правди,<br />
<a class="wiki external"  href="http://pravda.com.ua/archive/2004/august/12/2.shtml" rel="external">http://pravda.com.ua/archive/2004/august/12/2.shtml</a><img border="0" class="externallink" src="img/icons/external_link.gif" alt=" (external link)" /><br />
<h2 class="showhide_heading" id="">Як боротися за кордоном за право проголосувати</h2>
<i>Сергій Касянчук, Торонто, УП , 12.08.2004, 18:59</i><br />
<br />
Неспокійними виявився початок виборчого процесу на закордонні. Магічна цифра 7 мільйонів українців, що перебувають на заробітках за межами України, зрушила уми і душі опозиції.<br />
<h2 class="showhide_heading" id="_2"></h2><a id="flipperid2" class="link" href="javascript:flipWithSign('id2')">[+]</a><div id="id2" class="showhide_heading" style="display:none;"><script type="text/javascript">
<!--//--><![CDATA[//><!--
setheadingstate('id2')
 //--><!]]>
</script>
Очевидно, що це надто вагома кількість людей, щоб бути поза увагою. Хоча і не складно здогадатися, за кого будуть голосувати люди, викинуті з дому важкими умовами життя.<br />
<br />
У березні було ухвалено новий закону про вибори президента. Через кілька місяців питання голосування за кордоном стало об'єктом технологій: то міф про обов’язковість консульського обліку та оплату, то міф про легальний статус закордонного українця, то міф про неможливість створення додаткових виборчих дільниць.<br />
<br />
По мірі читання закордонним українцем виборчого закону вони розвіюються. І вже сьогодні очевидно, що немає необхідності ставати на консульський облік, що проголосувати може кожний власник дійсного українського паспорту, в незалежності від того, в яких відносинах він з урядами іноземних держав, легал чи нелегал. Треба тільки прийти на дільницю – головне не залишитись байдужим.<br />
<br />
Але виникає питання: де і як проголосувати.<br />
<br />
Якщо подивитись на досвід попередніх виборів в Торонто (Канада), де є одна з найбільших українських громад за кордоном, статистика сумна: на виборах 1999 у списку виборців було 3,351 громадянин, з яких проголосували 555, близько 17%.<br />
<br />
Подібні результати і у 2002 році – проголосував кожен третій.<br />
<br />
Базуючись на цій статистиці, офіційні представники ЦВК вже поспішили неодноразово заявити, що в організації виборів за кордоном вони не вбачають проблем, бо традиційно українці не виявляють великого бажання брати участь у виборах: лише 300,000 стоять зараз на консульському обліку і тільки невелика частина з цих тисяч прийде проголосувати. І нема проблем. Але як щодо виборців?<br />
<br />
Знову повертаємось до Торонто 2002 року. До списків виборців на цій дільниці включено тисячі українців, що живуть в Едмонтоні, Вінніпеґу, Ванкувері – це близько 4-5 тисяч кілометрів від Торонто. Їх можливість взяти участь у виборах - практично нульова.<br />
<br />
Але навіть багато з тих, хто мешкає у Торонто і околицях, теж не змогли потрапити в надзвичайно мале, невідповідне приміщення для голосування. Вони стояли у багатогодинних чергах, щоб проголосувати.<br />
<br />
І результат: кількість виборців, що скористалися своїм виборчим правом, значно менша від числа людей, які прийшли голосувати. А цинічні заяви влади про байдужість заробітчан – це тільки прикриття.<br />
<br />
ЦВК "не бачить проблеми": вони планують зробити те саме і цього разу - проголосує третина або четвертина з загальної кількості в 300 тисяч, які перебувають на обліку. І знову спишуть на байдужість.<br />
<br />
Але сьогодні ситуацію ще можна змінити. Настав час для активної участі громад.<br />
<br />
Кожна громада повинна:<br />
<br />
<dl><dt>По-перше </dt><dd> подати в МЗС і ЦВК приблизну кількість громадян України в місцях їх компактного проживання. Згідно із законом, виборча дільниця створюється там, де проживає від 20 до 3,000 виборців. Очевидно для 30 чоловік окрему дільницю не створять, але якщо сотні і тисячі ....</dd></dl><br />
<br />
<dl><dt>По-друге </dt><dd> – запропонувати приміщення, що відповідає статті 74 закону за своїми розмірами і на вимогу Ст. 20, п.5 підписати договір оренди з консульством, щоб на час голосування це були офіційні приміщення "…при дипломатичних та консульських установах …".</dd></dl><br />
<br />
<dl><dt>По-третє </dt><dd> – через консульства запропонувати освічених та досвідчених активних людей до роботи у виборчій комісії, адже кожен виборець може бути членом виборчої комісії.</dd></dl><br />
<br />
<dl><dt> По-четверте </dt><dd> – коли буде створена виборча дільниця, активізувати всіх громадян України, які не стоять на консульському обліку, зареєструватися до 23 жовтня у списках виборців і всією громадою прийти у день виборів і проголосувати.</dd></dl><br />
<br />
Ми повинні пам’ятати: якщо не буде створена інфраструктура для проведення голосування, буде так, як хоче ЦВК. І наше право проголосувати залишиться тільки на папері. Знову долю нашої України буде вирішувати хтось, без нас, і не для нас.<br />
<br />
Автор: Сергій Касянчук, голова комітету з проведення виборів 2004 в Торонто<br />
</div>

<hr/>
<table >
<tr><td>
<small>
Пермалінк: <a class="link" href="tiki-view_blog_post6f3b.html?blogId=4&amp;postId=51">tiki-view_blog_post.php?blogId=4&amp;postId=51</a>
</small>
</td></tr></table>
</div>
</div>

</body>

<!-- Mirrored from yarylo.sytes.net/tiki/tiki-print_blog_post.php?postId=51 by HTTrack Website Copier/3.x [XR&CO'2014], Sun, 18 Jun 2017 02:09:21 GMT -->
</html>