<html>
<!-- Mirrored from yarylo.sytes.net/tiki/tiki-print_blog_post.php?postId=91 by HTTrack Website Copier/3.x [XR&CO'2014], Sun, 18 Jun 2017 01:41:49 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<body>
<div style="margin:40px;">
<h2>Перегляд публікації журналу</h2>
<a class="link" href="tiki-view_blog0f45.html?find=&amp;blogId=2&amp;offset=0&amp;sort_mode=created_desc">Повернутись в журнал</a>
<br /><br />
<div class="posthead">
<table ><tr><td align="left">
<span class="posthead">
	EXPO 2005<br />
	<small> Posted by dmytro on 09 Mar'05 14:31 JST</small>
</span>
</td></tr></table>
</div>
<div class="postbody">
Я довго мовчав, тому що  вважав  будь-яке  базікання  безперспективним.  Але повага до людей, які працювали разом зі мною, вимусила мене  написати  цього листа  напередоні  відкриття  ЕКСПО-2005  в  Японії.<br />
<br />
Мене   звуть   Андрій Накорчевський і вже багато років я живу і працюю в Японії.  Влітку  2004  р. мене Експоцентр України запросили виступити експертом  у  справі  підготовки ЕКСПО-2005, які відкривається в Японії. Згодом я  офіційно  був  призначений арт-директором української експозиції. Разом з відомим  українським  мистцем Романом Романишиним і  архітектором  Романом  Чеботарьовим  ми  на  прохання керівництва  Експоцентру  України  підготували   новий  проект  українського павільйону, тому що попередній конкурс не визначив переможців.  Проект  було офіційно затверджено головою Експоцентру  України  паном  Пономаренко  (так, здається, його  звали)  як  переможця  конкурса.  Люди  працювали  у  режимі повного цейтноту  і  абсолютно  безкоштовно.  Був  підготовлений  проект  як павільйону, так і експозиції. Результат  –  нас  просто  мовчки  виштовхнули звідти, навіть не попередивши і не розмовлявши. Нишком був прийнятий  проект фірми „Карше”, якій багато у  чому  просто  вкрав  наші  ідеї.  Його  я  вже побачив, повернувшись до Японії. Чому так сталося – розуміють  всі,  але  це не кажуть вголос. Ми планували провести потужну культурно-мистецьку акцію  з презентацією  популярних  українських  співаків,  таких  як   Океан   Ельзи, Пікардійська терція, Руслана і інші.  З  першими  двома  я  особисто  провів попередні розмови і  хлопці  погодились  заради  престижу  країни  виступати задарма. Розробила костюми талановита модел”єрка  зі  Львова.  Ми  планували привезти до Японії найкращі театральні і музичні колективи  України.  Заради цього (теж задарма)  працювала  потужна  продюсерська  агенція.  Планувалась також виставка творів українських сучасних художників  і  т.і.  І  все  було викинуто  нишком  заради  чиїхось  приватних   інтересів.<br />
<br />
Підкреслюю,   ми працювали  офіційно  як  переможці  конкурсу,  а  нас  просто  викинули,  не сплативши,  звичайно, ні копійки. Не в грошах,  звичайно,  справа,  я  просто хотів публічно вибачитись перед всіма, кого я притяг до цієї робити і  котрі покинули свої справи, щоб працювати на благо України, а їх просто   викинули.<br />
<br />
Обдурили.<br />
<br />
<hr />
Опубліковано на прохання Андрія Накорчевського.<br />
<i>Дмитро Ковальов</i><br />
<i> адміністратор майданчика</i><br />
<br />

<hr/>
<table >
<tr><td>
<small>
Пермалінк: <a class="link" href="tiki-view_blog_postd81e.html?blogId=2&amp;postId=91">tiki-view_blog_post.php?blogId=2&amp;postId=91</a>
</small>
</td></tr></table>
</div>
</div>

</body>

<!-- Mirrored from yarylo.sytes.net/tiki/tiki-print_blog_post.php?postId=91 by HTTrack Website Copier/3.x [XR&CO'2014], Sun, 18 Jun 2017 01:41:49 GMT -->
</html>