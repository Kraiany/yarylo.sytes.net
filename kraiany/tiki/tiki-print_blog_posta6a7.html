<html>
<!-- Mirrored from yarylo.sytes.net/kraiany/tiki/tiki-print_blog_post.php?postId=90 by HTTrack Website Copier/3.x [XR&CO'2014], Sun, 18 Jun 2017 02:06:07 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<body>
<div style="margin:40px;">
<h2>Перегляд публікації журналу</h2>
<a class="link" href="tiki-view_blogd1be.html?find=&amp;blogId=8&amp;offset=0&amp;sort_mode=created_desc">Повернутись в журнал</a>
<br /><br />
<div class="posthead">
<table ><tr><td align="left">
<span class="posthead">
	Тепер заробітчанам є куди звертатись<br />
	<small> Posted by dmytro on 07 Mar'05 23:22 JST</small>
</span>
</td></tr></table>
</div>
<div class="postbody">
<div class="titlebar">21:11 5.03.2005</div>
4 березня Міністр закордонних справ України Борис Тарасюк презентував Центр допомоги українцям за кордоном.<br />
<br />
Глава зовнішньополітичного відомства України зазначив, що відкриття цього Центру є одним з реальних кроків на шляху втілення в життя Програми діяльності нового Уряду України "Назустріч людям", яка визначає захист національних інтересів України та прав співвітчизників за кордоном найважливішою метою зовнішньої політики України.<br />
<br />
У своїй промові Б.І.Тарасюк наголосив, що головним завданням Центру є надання правового захисту громадянам України, які працюють за кордоном, а також проведення попередньої правової та інформаційно-роз'яснювальної роботи.<br />
<br />
Міністр висловив переконання у тому, що започаткування роботи Центру є конкретним кроком на шляху утвердження іміджу Української Держави як соціального партнера своїх громадян.<br />
<br />
Центр буде здійснювати свою діяльність на базі МЗС України, її представництв в Україні, дипломатичних та консульських установ України за кордоном із залученням провідних українських правничих об'єднань, навчальних закладів, які готують фахівців у галузі міжнародних відносин і права, українських та міжнародних громадських організацій, банківських установ.<br />
<br />
У представленні Центру взяли участь представники Міністерства закордонних справ України, Міністерства юстиції України, Міністерства культури та мистецтв України, провідних адвокатських об'єднань України, банківських установ України та міжнародних неурядових організацій.<br />
<br />
Під час цього заходу було досягнуто конкретних домовленостей з представниками міжнародних неурядових організацій та українських навчальних закладів стосовно шляхів подальшої співпраці в реалізації програм Центру, зокрема, щодо інформаційного забезпечення роботи Центру, підготовки необхідних друкованих видань, можливості використання мережі представництв цих організацій за кордоном для проведення роз'яснювальної роботи серед громадян України, фахової підготовки та стажування кадрів, проведенні практичних конференцій тощо.<br />
<br />
Робота Центру та щоденний прийом громадян здійснюватиметься за адресою: м. Київ, вул. Велика Житомирська 2, щоденно, окрім суботи та неділі (тел.238-16-51, e-mail: <script language="Javascript" type="text/javascript">protectEmail('cons_pravo', 'mfa.gov.ua', '@');</script><noscript>cons_pravo  о  mfa.gov.ua</noscript>).<br />
<br />
<hr />
Джерело: <a class="wiki external"  href="http://observer.sd.org.ua/news.php?id=6536" rel="external">http://observer.sd.org.ua/news.php?id=6536</a><img border="0" class="externallink" src="img/icons/external_link.gif" alt=" (external link)" /><br />

<hr/>
<table >
<tr><td>
<small>
Пермалінк: <a class="link" href="tiki-view_blog_postbe2c.html?blogId=8&amp;postId=90">tiki-view_blog_post.php?blogId=8&amp;postId=90</a>
</small>
</td></tr></table>
</div>
</div>

</body>

<!-- Mirrored from yarylo.sytes.net/kraiany/tiki/tiki-print_blog_post.php?postId=90 by HTTrack Website Copier/3.x [XR&CO'2014], Sun, 18 Jun 2017 02:06:07 GMT -->
</html>