<html>
<!-- Mirrored from yarylo.sytes.net/kraiany/tiki/tiki-print_blog_post.php?postId=73 by HTTrack Website Copier/3.x [XR&CO'2014], Sun, 18 Jun 2017 03:25:52 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<body>
<div style="margin:40px;">
<h2>Перегляд публікації журналу</h2>
<a class="link" href="tiki-view_blog0877.html?find=&amp;blogId=7&amp;offset=0&amp;sort_mode=created_desc">Повернутись в журнал</a>
<br /><br />
<div class="posthead">
<table ><tr><td align="left">
<span class="posthead">
	Росія -- Lost in translation<br />
	<small> Posted by dmytro on 06 Dec'04 12:13 JST</small>
</span>
</td></tr></table>
</div>
<div class="postbody">
<span id='toc'><div id='toctitle'><h3>Table of contents</h3></div><ul class="toc"><li><a href='#mdash_Lost_in_translation_' class='link'>Росія &mdash; Lost in translation, або Складності перекладу українських подій на мову російської ментальності</a>
</li><li><a href='#' class='link'> "Не стреляй!" танками по наметах</a>
<ul><li><a href='#_2' class='link'> Шевчук сказав: "Не стреляй!"</a>
</li><li><a href='#_3' class='link'> Стьоб з наметами</a>
</li></ul></li></ul>
</span><br />
<h2 class="showhide_heading" id="mdash_Lost_in_translation_">Росія &mdash; Lost in translation, або Складності перекладу українських подій на мову російської ментальності</h2>
<table align="right" width="45%"><tr><td><div class='cbox '><div class='cbox-title'>ОРТ</div><div class='cbox-data'>
Причиною, яка спонукала мене писати оце, була така:

Сьогодні зранку на Майдані (тобто на <a class="wiki external"  href="http://maidanua.org/" rel="external">http://maidanua.org</a><img border="0" class="externallink" src="img/icons/external_link.gif" alt=" (external link)" />, з'явилось повідомлення про коментар ОРТ на виступ Ющенка на Майдані Незалежності. В своєму виступі Ющенко, звертаючись до шахтарів, казав, що готовий стати перед ними на коліна. В той же час Російське телебачення передало його слова, як "Ющенко пообіцяв поставити шахтарів на коліна".

Див.: <a class="wiki external"  href="http://maidanua.org/static/news/1102279388.html" rel="external">http://maidanua.org/static/news/1102279388.html</a><img border="0" class="externallink" src="img/icons/external_link.gif" alt=" (external link)" />

</div></div></td></tr></table><br />
<br />
Можна з деякою натяжкою віднести "неточності" в повідомленнях російської преси на складності перекладу з української на російську. В решті-решт таке бувало і не раз. Взяти, наприклад,  перший диск Братів Гадюкіних, виданий ще в СССРі і подивитися. Назва пісні "Червона фіра", в російському перекладі звучить як "Красно-серое".  Важко інколи сприймаються слова українських пісень на слух росіянами. Один житель Москви досить серйозно стверджував, що такі слова ВВ "щось таке тихенько в голові дрімає" насправді про наркотики. Пізніше, після спроби роз'яснити ситуацію, виявилось, що йому вчулося "фенька в голове дрємаєт", що на тамтешньому жаргоні означає наркоту ("фенька").<br />
<br />
І найкращим виходом для російського населення був би саме такий висновок &mdash; скинути все не недостатнє розуміння української. Але чи так це насправді?<br />
<br />
Звичайно-ж, ніхто з нас, які переживають ці всі події зараз, сьогодні &mdash; навіть якщо і не безпосередньо на Майдані &mdash; очевидно, що таке пояснення буде виглядати всього лиш як спроба виправдання цієї недалекоглядності.<br />
<br />
Звичайно-ж, всі ті, хто писав текст повідомлень для новин ОРТ чудово розуміли, <b>що саме сказав</b> Ющенко. Вони також чудово розуміють семантичні відмінності між "стати на коліна" і "поставити на коліна". Тож проблема не в цьому. Проблема полягає в тому, що Росія ось уже кілька місяців (якщо брати тільки ті, подіїї, які зосереджені навколо виборів в Україні безпосередньо) намагається якимось чином перекласти ті події, які відбуваються у нас, на ту мову авторитаризму і тоталітаризму, яка панує вже стільки років "у них". І виявляється, що такий переклад неможливий. В мові сучасного Російського політикуму просто не вистачає таких слів і граматичних конструкцій, які панують на Майдані. Від того й неможливий адекватний переклад подій в Україні.<br />
<br />
За кілька останніх років після розстрілу "танками демократії" власного парламенту в Росії вдалося виховати якщо навіть і не ціле покоління, то вже товстелезний прошарок людей, які просто не можуть повірити в таку річ, як волевиявлення народу. Волевиявлення &mdash; тобто, у те, що <b>народ</b> може <b>виявляти</b> свою волю. Оскільки воля народу <b>там</b> вже здушена може ще й не безповоротно, але, що кінцево то вже точно.<br />
<br />
Оскільки владі вдається без особливого напрягу редагувати і коригувати настрої публіки і результати всіляких голосувань "там", то само собою панує думка, що інакше й неможливо. Особливо, якщо додати до цього глибоке переконання ледь не кожного жителя Російської Федерації, що саме їх країна є тим світочем, який несе правду й волю поневоленим різноманітними, різнокольоровими націоналістами різних національностей і народностей &mdash; починаючи з самої північної точки Прибалтики, через західні околиці України і аж до самих південних окрайців Грузії, Туркменістану і всього Кавказу з закавказзям.<br />
<br />
Від цього світосприйняття своїх власних проблем і випливає висновок про те, що в жодній чи то СНГушних чи ЄЕПнутих країн не може бути інакше. Точніше може, але зсув може бути за визначенням тільки в бік меншої демократичності, ніж у самому "світочі". Ага! Народ вийшов на вулиці! Ну ясно &mdash; це йому заплатили і оскільки цей народ не вийшов з лозунгами "Назад в Расєю!", то нічого іншого не може бути, як тут є  замішаним саме той брудний Буш із своїм злодійським ЦРУ. Народ? Який народ?! Хіба у них там є народ?!<br />
<br />
<h2 class="showhide_heading" id=""> "Не стреляй!" танками по наметах</h2>
<br />
<h3 class="showhide_heading" id="_2"> Шевчук сказав: "Не стреляй!"</h3>
<table align="right" width="30%"><tr><td><div class='cbox '><div class='cbox-title'>Юрій Юліанович</div><div class='cbox-data'>
За повідомленнями (неофіційними) в форумах під час виступу на Майдані незалежності, Юрій Шевчук (соліст групи ДДТ) співав свої пісні різних років і серед них також "Не стреляй!"
</div></div></td></tr></table><br />
Ця риторіка дуже чітко прослідковується не тільки по про-владних інформаційних каналах. Таким же духом пройняті й самі-розсамі революційно-рок-н-рольні форуми Юрія Шевчука і ДДТ. Я тільки вчора вперше заглянув на цей форум (<a class="wiki external"  href="http://forum.ddt.ru/" rel="external">http://forum.ddt.ru</a><img border="0" class="externallink" src="img/icons/external_link.gif" alt=" (external link)" />) в зв'язку з реакцією люду на нещодавній майданний виступ Шевчука і його інтерв'ю 5му каналу. Але виявляється, що дискусії з приводу відношення російського демосу загалом і "душі й совісті" цього демосу Юрія Юліановича вже панують досить давно і не позбавлені певного запалу.<br />
<br />
Досить цікаво було перечитати кілька низок <a class="wiki external"  href="http://forum.ddt.ru/index.php?act=ST&amp;f=7&amp;t=4058&amp;s=41452643ad7af95c2132688dfac60e75" rel="external">Концерт 4 декабря в Киеве</a><img border="0" class="externallink" src="img/icons/external_link.gif" alt=" (external link)" />, <a class="wiki external"  href="http://forum.ddt.ru/index.php?act=ST&amp;f=7&amp;t=4054&amp;s=41452643ad7af95c2132688dfac60e75" rel="external">Спасибо Ю.Ю за выступление в Киеве</a><img border="0" class="externallink" src="img/icons/external_link.gif" alt=" (external link)" /> і <a class="wiki external"  href="http://forum.ddt.ru/index.php?act=ST&amp;f=21&amp;t=3959&amp;s=2c4a8c6661afc6da1222abb2d1fd486b" rel="external">Украина</a><img border="0" class="externallink" src="img/icons/external_link.gif" alt=" (external link)" />  (17 сторінок на сьогодні!). Особливо останню з трьох.<br />
<br />
Повчально прочитати  всю низку Украина від початку до кінця, щоб прослідкувати за повідомленнями, як проходить деформування точок зору. Не один і не два дописувачів форуму на початку (ще навіть до голосування 2го туру) щиро і відкрито пишуть, що "ЮЮ це совість і Росія, я йому вірю безоглядно". Повідомлення в такому тоні, що "як ЮЮ скаже, так воно і буде", "за ним хоч у вогонь". Листи у подібному руслі продовжувалися і тоді, коли хтось написав &mdash; "здається Шевчук їде до Києва, щоб подивитись, що там відбувається" &mdash; "Брехня! Шевчук ніколи не поїде до Києва. Обком (який першим написав, що Шевчук у Києві) &mdash; це продажна преса оранжевих" і подібне. В ці моменти, віра у чесність, неупередженість, непродажність Шевчука все ще перемагають.<br />
<br />
І ось раптом... Шевчук виступає на майдані! Мало того, що виступає, це ще й до того ж виявляється правдою! Жах! На тлі жовто-гарячих прапорів! І хоча він і наголошує в усіх інтерв'ю, що він не підтримує жодного з українських політиків, але ж який жах! у жовто-гарячому Києві! Варіанти реакцій від продався і поимели до обдурили і використали ( "Шевчука просто поимели. И самое обидное, что он сам позволил поиметь себя...", ".Будь проклята эта рябая оранжевая морда! Будь проклята!!! Использовать в своих корыстных целях такого человека..."). Якщо не брати до уваги тих з авторів ДДТ-шного форуму, які безпосередньо беруть участь у оранжевому шабаші з транквілізованими мандаринами, то загалом не дуже велика кількість російських дописувачів змогла піднятися вище висновків, що Шевчук &mdash; запроданець або обдурений запроданець.<br />
<br />
І загалом це відображає картину з реакцією Росії вцілому. Як не жаль, цим людям виявилось легше відмовитися від ідеалу їхнього кумиру, ніж визнати помилки в своєму викривленому світогляді і відмовитися від ролі світоча і месії на всьому єепнутому глобусі.<br />
<br />
Розбиратися з тим, що відбулося з російським демосом, мабуть таки прийдеться. Хоча б для того, щоб нам самим не опинитися через кілька років чи пару десяків років таким же затуманеним демосом. Ознаки затуманення дуже чітко прослідковуються там де переважає або російська або офіціозно-українська інформаційна машини.<br />
<br />
<h3 class="showhide_heading" id="_3"> Стьоб з наметами</h3>
<br />
<a class="wiki external"  href="http://www2.pravda.com.ua/archive/2004/december/4/2.shtml" rel="external">Їхнім танком на наш намет</a><img border="0" class="externallink" src="img/icons/external_link.gif" alt=" (external link)" />, Олесь Доній.<br />
<br />
Одна з спроб подивитися на ситуацію з революціями в Росії і у нас вчора була опублікована Правдою. Автор &mdash; один з керівників першої наметової революції на Майдані. Саме тої революції, яка й дала назву йому &mdash; Майдан Незалежності. Олесь аналізує ці відмінності трохи з іншого боку. Тут і Бу-ба-бу і Єльцин на танку переплітаються з особливостями українського стьобу і Леніним на броньовику.<br />
<br />
І весь цей стьоб має відношення до візиту Шевчука і до його оцінок пересічними його фанами. Різниця тільки в тому, що чи то в силу позову крові,чи то в силу своєї творчої натури Шевчук зміг оцінити типовий український майданний стьоб, в той час як багатьом з його прихильників цей стьоб не піддається. Їм ближчим видається Путін в танку. І вони б із значно більшою радістю зараз писали про задушену оранжову чуму. Але Шевчуку видається, що тут на майдані "відроджується рок-н-рол".<br />
<br />
Продовжуючи аналогії між візитом Шевчука і статтею Донія, можна мабуть зауважити, що справді викликає сумнів можливість відродження рок-н-ролу, якщо на світ дивитися через приціл танку.<br />
<br />
Не знаю чи пов'язаний цьогорічний візит Петра Мамонова до Києва з помаранчевим дійством, але навіть якщо й не пов'язаний, тим не менше видається символічним, що найстьобнутіша група російського рок-н-ролу Звукі Му саме в цей час готує в Києві виставу "Сніжна королева" &mdash; 18 грудня.<br />
<br />
<b>Вистьобуватись так вистьобуватись!</b><br />
<br />
<i>Дмитро Ковальов</i><br />
<i>6 грудня 2004</i><br />

<hr/>
<table >
<tr><td>
<small>
Пермалінк: <a class="link" href="tiki-view_blog_postd9f5.html?blogId=7&amp;postId=73">tiki-view_blog_post.php?blogId=7&amp;postId=73</a>
</small>
</td></tr></table>
</div>
</div>

</body>

<!-- Mirrored from yarylo.sytes.net/kraiany/tiki/tiki-print_blog_post.php?postId=73 by HTTrack Website Copier/3.x [XR&CO'2014], Sun, 18 Jun 2017 03:25:52 GMT -->
</html>